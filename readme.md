# Information

Det här är ett kodtest. Det är inte ett test i design, eller ett test av ett fullt fungerande Yatzy.

Det är *förslagsvis* javascript (och html och css) som används, men det är okej att helt strunta i de medföljande filerna och göra något liknande med php och command line.

Det är okej att dra in externa hjälpbibliotek/ramverk helt enligt tycke och smak.

Som sagt förväntas du inte leverera ett färdigt Yatzy, utan poängen med detta test är att se hur du skriver kod när du har ganska så fria händer att göra hur du vill.

Det är också ett test i enkel problemlösning och projektplanering då vi vill att du utöver kod skriver ner en punktlista/lista över aktiviteter som behöver göras. Till skillnad från koden får denna lista gärna vara komplett (Hela Yatzy, uppbrutet i små deluppgifter). Ingen punkt behöver vara onödigt beskrivande. Tänk dig att du jobbar i ett team där ni alla vet att ni ska bygga ett yatzy och att ni skriver ner de olika deluppgifterna på post-it-lappar; ett par ord, eller en kort mening, per lapp räcker.

Lägg inte mer tid på den här uppgiften än du själv känner är kul. Vi ser hellre ***en*** välskriven och dokumenterad funktion, än ett snabbt, slarvigt skrivet "fungerade" spel.

## Inlämning
Lägg antingen upp ditt projekt på GitHub, eller ladda upp ett zip-arkiv för oss att ladda ner någonstans. Döp då filen till "förnamn-efternamn-yatzy.zip" så vi inte råkar blanda ihop din lösning med någon annans.

**LYCKA TILL!**